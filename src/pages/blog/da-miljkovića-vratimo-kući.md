---
templateKey: article-page
title: DA MILJKOVIĆA VRATIMO KUĆI
slug: DA MILJKOVIĆA VRATIMO KUĆI
author: D. MILJKOVIĆ
authorLink: https://www.novosti.rs/drustvo/vesti/1114586/miljkovica-vratimo-kuci-branko-stanovao-nisu-beogradu-umro-zagrebu-ali-pamti-gadzin-han
date: 2022-12-08T11:49:46.833Z
cover: /img/miljko.jpg
metaTitle: DA MILJKOVIĆA VRATIMO KUĆI
metaDescription: Brankov najbliži srodnik, bratanac Goran Miljković kaže da ne
  može da utiče na volju svojih rođaka koji su vlasnici imanja, ali da bi voleo
  da se pronađe rešenje da se "Branko vrati kući".
tags:
  - BrankoMiljković
  - ""
---
# DA MILJKOVIĆA VRATIMO KUĆI: Branko je stanovao u Nišu, Beogradu, umro u Zagrebu, ali pamti ga Gadžin Han

D. MILJKOVIĆ    [ DA MILJKOVIĆA VRATIMO KUĆI](https://www.novosti.rs/drustvo/vesti/1114586/miljkovica-vratimo-kuci-branko-stanovao-nisu-beogradu-umro-zagrebu-ali-pamti-gadzin-han) VEČERNJE NOVOSTI



[](https://www.facebook.com/sharer.php?u=https%3A%2F%2Fwww.novosti.rs%2Fdrustvo%2Fvesti%2F1114586%2Fmiljkovica-vratimo-kuci-branko-stanovao-nisu-beogradu-umro-zagrebu-ali-pamti-gadzin-han)[](https://twitter.com/intent/tweet?text=DA+MILJKOVI%C4%86A+VRATIMO+KU%C4%86I%3A+Branko+je+stanovao+u+Ni%C5%A1u%2C+Beogradu%2C+umro+u+Zagrebu%2C+ali+pamti+ga+Gad%C5%BEin+Han&url=https%3A%2F%2Fwww.novosti.rs%2Fdrustvo%2Fvesti%2F1114586%2Fmiljkovica-vratimo-kuci-branko-stanovao-nisu-beogradu-umro-zagrebu-ali-pamti-gadzin-han)[](viber://forward?text=https%3A%2F%2Fwww.novosti.rs%2Fdrustvo%2Fvesti%2F1114586%2Fmiljkovica-vratimo-kuci-branko-stanovao-nisu-beogradu-umro-zagrebu-ali-pamti-gadzin-han)[](whatsapp://send?text=https%3A%2F%2Fwww.novosti.rs%2Fdrustvo%2Fvesti%2F1114586%2Fmiljkovica-vratimo-kuci-branko-stanovao-nisu-beogradu-umro-zagrebu-ali-pamti-gadzin-han)

## GADŽIN HAN - Prostrano seosko domaćinstvo sa dva oronula kućerka, a u jednom od njih naš najveći pesnik druge polovine prošlog veka proveo je kao dete ratne godine.

![ДА МИЉКОВИЋА ВРАТИМО КУЋИ: Бранко је становао у Нишу, Београду, умро у Загребу, али памти га Гаџин Хан](https://www.novosti.rs/data/images/2022-05-08/224617_gadzin-han-kuca-branka-2704-2022-foto-d.miljkovic_fmob.jpg "ДА МИЉКОВИЋА ВРАТИМО КУЋИ: Бранко је становао у Нишу, Београду, умро у Загребу, али памти га Гаџин Хан")

**Mnogi su obećavali da će obnoviti dom pesnika, Foto D. Miljković**

Kuća se nalazi na kraju ulice koja nosi pesnikovo ime i u njoj trenutno borave domaće životinje. Vođeni putokazima svakodnevno dolaze poštovaoci poezije Branka Miljkovića i svakog od njih zatekne i prenerazi isto razočarenje, zaslužio je Branko bolje od ovoga, komentar je većine.

Branku se kao mesto stanovanja navode Niš, Beograd i Zagreb, gde je tragično skončao 1961. godine, ali se za njegov dom smatra i Gadžin Han, gde je na imanju deda Luke bezbedno proveo ratne godine, a čak je i osnovnu školu pohađao u ovoj varoši. Iz dvorišta se pruža nestvaran pogled ka Suvoj planini, a u životu je i stari dud za koji se veruje da je svojom hladovinom zaklanjao mladog pesnika dok je stvarao najlepše stihove.

\- Tamo, ispod one jabuke, još pre 20 i više godina dolazili su i obećali da će mu postaviti spomenik. Bilo je dogovoreno i kuća da se renovira, sredi dvorište, postave klupe, ali tako je kako je, priča nam Vlada Miljković, rođak pokojnog pesnika koji dobro pamti druženja sa starijim bratom od strica.

\- Stariji je od mene deset godina, ali je kao školarac dolazio da čuva stoku. Nosio je knjige svuda sa sobom i obično bi zaseo u neku hladovinu a mene slao da vraćam stado.

![](https://www.novosti.rs/data/images/2022-05-08/224618_gadzin-han-kuca-branka-milj_iff.jpg?1652025179)

**Mnogi su obećavali da će obnoviti dom pesnika, Foto D. Miljković**

Nije mi bilo teško jer je bio zanimljivo društvo. Voleo je ovo imanje, nije se stideo odakle potiče. Bili smo imućna porodica, ali su komunisti našem pradedi Luki sve oduzeli i ostavili nam tek ovo imanje na rubu Gadžinog Hana - veli Vlada koji sa suprugom Gordanom, kad god je u prilici, dočekuje turiste da im pokaže gde se rodio čuveni Branko. On je voljan da kuću ustupi za muzej ukoliko bi dobio poštenu nadoknadu, kao što su mu i obećali pre dvadesetak godina.

\- Mnogo se razočaraju, a dolaze iz čitavog sveta, bila je žena iz Londona koja je besomučno lomila ruke kada je videla kako brinemo o svojim velikanima, kaže naš sagovornik i dodaje da se do pre nekoliko godina do kuće moglo stići samo traktorom, ali da su u međuvremenu dobili pristojan put.

Brankov najbliži srodnik, bratanac Goran Miljković kaže da ne može da utiče na volju svojih rođaka koji su vlasnici imanja, ali da bi voleo da se pronađe rešenje da se "Branko vrati kući".

![](https://www.novosti.rs/data/images/2022-05-08/224616_gadzin-han-kuca-branka-miljkovica-2704-2022-foto-d.miljkovic_iff.jpg?1652025189)

**Mnogi su obećavali da će obnoviti dom pesnika, Foto D. Miljković**

### OKO SOKOLOVO

U SLIČNOM stanju je pre tri godine bila i rodna kuća Dragutina Matića "Oko sokolovo" u selu Kaletincu podno Suve planine, ali su se naslednici odrekli vlasništva, a lokalna samouprava renovirala, tako da je ona sada deo turističke ponude. Predsednik opštine Milisav Filipović kaže da bi voleo kada bi slična mogućnost postojala i sa kućom Branka Miljkovića.

![](https://www.novosti.rs/data/images/2022-02-01/187902_11brankomiljkovic_iff.jpg?1652025259)

Foto Privatna arhiva

### PONOSE SE IMENOM I DELOM

VEĆ 50 godina Niški kulturni centar dodeljuje pesničku nagradu koja nosi ime Branka Miljkovića, a Dom kulture u rodnom Gadžinom Hanu takođe se po njemu zove. Svi na jugu sa ponosom ističu njegovo poreklo, ali je teško objasniti zašto se niko nije potrudio da bolje iskoristi tu činjenicu.

[](https://www.novosti.rs/kultura/vesti/968748/svecanost-cast-branka-miljkovica-sutra-princ-vatre-jaci-narodnom-pozoristu-nisu?utm_source=vecernje-novosti&utm_medium=vecernje-novosti-single&utm_campaign=single-box "SVEČANOST U ČAST BRANKA MILJKOVIĆA: Sutra Princ od vatre jači u Narodnom pozorištu u Nišu")[](https://www.novosti.rs/kultura/vesti/966066/brankova-pohvala-svetu-porodica-cuvenog-pesnika-organizuje-konkrus-najlepsu-pesmu?utm_source=vecernje-novosti&utm_medium=vecernje-novosti-single&utm_campaign=single-box "“BRANKOVA POHVALA SVETU”: Porodica čuvenog pesnika organizuje konkrus za najlepšu pesmu")